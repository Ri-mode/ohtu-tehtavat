Käytimme miniprojektissa Glad, Sad, Mad -retrospektiivitekniikkaa. Pidimme retrospektiivin heti asiakastapaamisen jälkeen omassa Zoom-palaverissa. Käytimme ryhmämme Flinga-sivua mieleen tulleiden ajatusten kirjaamiseen. Flingan avulla pystyimme osittain anonymisoimaan esitetyt asiat, kun emme voineet olla varmoja mitä kukin kirjoitti. Käytimme Flinga-lappujen väreinä punainen Mad, harmaa Sad ja vihreä Glad. Käytimme noin kymmenen minuuttia ajatusten kirjaamiseen samalla osittain keskustellen taululle ilmestyneistä lapuista. Emme olleet valmistautuneet retrospektiiviin, joten käytetty alusta ja sitä myöten keskustelu keksittiin lennosta.

Mad-sektorille tuli kolme lappua, jotka sisälsivät kommentit muiden kurssien kuormituksesta ja ärsyyntymisen omaan keskustelualustamme seuraamiseen. Sad-sektorille tuli viisi kommenttia rajapinnoista sopimisesta, git pushien kirjanpidosta, refaktoroinnista ja koodin omistajuudesta. Koodinkatselmoinnin prosessi oli myös vielä epäselvä. Lisäksi suretti OhTun laskareiden miniprojektilta viemä aika. Glad-sektorille saatiin viisi lappua. Juhlittiin hyvää suoriutumista ensimmäisessä sprintissä, kommunikoinnin sujuvuutta alusta alkaen. Innostuneena ja yhteen hiileen sopivasti vuorotellen puhaltaen oli mukava jatkaa toiseen sprinttiin. 

Keskustelimme lapuista ja yhteensä retrospektiiviin kului noin puoli tuntia.
